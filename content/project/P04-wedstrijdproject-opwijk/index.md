---
title: wedstrijdproject voor woonwijk te OPWIJK
subtitle: "Wedstrijdproject: Nieuwbouw van gestapelde woningen en appartementen te Opwijk."
date: 2022-01-01
summary: Oude bouwvallige hoeve met aanbouwsels op een site opgenomen op de
  lijst van te beschermen landschappen.
tags:
  - andere
categories:
  - projecten
external_link: ""
image:
  preview_only: true
---
<div class="row mt-4">
<div class="col-md-4 mb-3">
CONTEXT

Wedstrijd voor ontwerp én realisatie van nieuwbouw appartementsgebouwen en winkels nabij het centrum van Opwijk, op een braakliggend terrein. Prijs-kwaliteit beoordelingscriteria, normen 'sociaal wonen'.

Het ontwerp kadert binnen de doelstellingen van VLABO: getracht is om in dit centraal gelegen binnengebied een kwalitatief hoogstaande wijk te creëren mét een meerwaarde voor de ruimere omgeving.

ARCHITECTUUR

Het grootste gebouw ligt tussen het centrum en het achterliggende parkgebied. Het staat op pilotis, dwz het gelijkvloers is grotendeels open en de bestrating-beplanting loopt ongehinderd door 'onder' het gebouw en gaat naadloos over in het groengebied. Vrij in het groen staan de 2 kleinere appartementsblokken.

De woningen zijn opgevat als gestapelde, meestal duplexappartementen, met dien verstande dat er meerdere ingangen zijn en het tracé tussen de straat en de voordeur via een gemeenschappelijke toegang kort is gehouden, in enkele gevallen is er zelfs een directe toegang. Ondanks de grote diepte van de gebouwen, ca 17 m, hebben nagenoeg alle woningen een dubbele oriëntatie: én zicht op het groene binnengebied aan de noordzijde én genot van de zuiderzon, via een privé-dakterras en/of daktuin.

CIJFERS

Ontwerpwedstrijd 2005, project.
Bouwheer is VLABO (Vlaanderen bouwt).

Team met Bureau Marcel Lavreysen voor stabiliteit, met Ingenieursbureau de Vleeschouwer voor speciale technieken en coördinatie met promotor/aannemer die instaat voor financiering van de bouw.

Ons voorstel omvat een gebouw met 20 appartementen, 4 winkels, een ondergrondse garage van ca 1000 m² en 2 kleinere gebouwen met telkens 8 appartementen, dit alles op een deel van de site. Het project heeft een grote dichtheid, noodzakelijk om de hoge grondprijs te compenseren.

[Klik hier voor meer informatie](https://www.overlegplatformgg.be/vzw-logistiek-vlabo-maakt-nu-deel-uit-van-het-vlaams-overlegplatform-geestelijke-gezondheid/)
</div>  
<div class="col-md-8">
{{< gallery album="project/p04" >}}
</div>  
</div>
