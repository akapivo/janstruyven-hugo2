---
title: totaalrenovatie en uitbreiding van vrijstaande woning te OTTENBURG
subtitle: Verbouwing van een ééngezinswoning.
date: 2022-01-01
summary: Het perceel ligt in een beboste omgeving met alleenstaande villa’s. Het
  heeft een breedte aan de straat van ruim 30 m.
tags:
  - woningen
categories:
  - projecten
external_link: ""
image:
  preview_only: true
---
  <div class="row mt-4">
<div class="col-md-4 mb-3">
CONTEXT

dit perceel ligt in een erg landelijke en heuvelachtige omgeving, aan een smalle weg met weinig verkeer. Het terrein helt af in een richting van de straat weg.
Op het terrein zijn er diverse constructies, waaronder een glazen serre, een betonplaten garage, een bakstenen woonhuis met aangrenzend een rits bijgebouwen uit steen en plaatmateriaal.
De rechtergevel vh huis is blind, de perceelsgrens bevindt zich aan die kant op ca 1 m van de gevel.

Het belendend perceel aan de rechterzijde is weiland, dat aan de linkerzijde is bebouwd met een vrijstaand landhuis.

De oriëntatie van het perceel is NO-ZW.

ARCHITECTUUR

Alle aangebouwde constructies worden afgebroken, gezien de slechte bouwtechnische toestand.
Het hoofdgebouw wordt verbouwd en uitgebreid met een nieuw volume aan de ZO-zijde (linkergevel) en aan de ZW-zijde (achtergevel).
Aan de linkerzijde is een carport voorzien, ietwat dieper ingeplant op het terrein. Zo ontstaat links vooraan conform het programma een eerder besloten inkomzone, visueel afgescheiden van het open privégedeelte aan de tuinkant.

De carport en een deel van de uitbreiding zijn ingeplant op een lager niveau dan het vloerniveau in het bestaande huis, daarmee inspelend op de natuurlijke helling vh terrein; het nieuwe maaiveld volgt zodoende nagenoeg volledig het bestaande reliëf.

Openingen in gevels valoriseren de vergezichten vanaf het terrein of vanuit de woning: de achtergevels zijn quasi volledig beglaasd op het gelijkvloers niveau, op de verdieping biedt een groot raam een panoramisch uitzicht op het glooiend landschap aan de overkant vd weg.
Behoudens op deze strategische plekken zijn de gevels eerder gesloten gehouden, conform de aanwezige agrarische baksteenarchitectuur.

De platte daken vd nieuwe volumes zijn voorzien van een groendak met extensieve begroeiing.

CIJFERS

vloeroppervlakte ca 210 m²
uitvoering: 2007-2008
</div>  
<div class="col-md-8">
{{< gallery album="project/w02" >}}
</div>  
</div>
